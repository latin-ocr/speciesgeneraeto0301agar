172

SERIES ΙΙ. cotelosPERMEAE.

J. Ay. sp. Vol. II. p. V.

Cystocarpii nucleo cellulis matricalibus pluribus, intra
membranam externam gemmidia plura generantibus, formato,
evidentius composito, nucleolis undique et sine ordine con-
spicuo, rarius certa directione adproximatis, plus minus con-
spicue invicem disjunctis3 gemmidiis intra nucleolum pauci-
oribus, iterata divisione ortis, rotundato-angulatis, intra peri-
derma hyalinum nullo ordine conspicuo conglobatis, — Cysto-
carpia frondi immersa aut intra pericarpium externum re-
cepta, disruptione partis fertilis aut pericarpii superioris
liberata, raro secedentibus filis demum aperta.

-Cystocarpii conformatione Cocciospermeae facilius a ple-
risque Florideis dignoscantur. Nucleus nimirum compositus
nucleolis minoribus undique et sine ordine conspicuo adproxi-
matis, attamen saepius evidenter disjunctis, notam distinctionis
praebet facile conspicuam. Accedit quod nucleus in Gigarti-
neis saepius manet clausus et tantum disruptione aut totius
nuclei cum parte quadam sterili ambiente, aut, ubi pericar-
pium adest externum, ruptura quadam pericarpii. In nucleo
composito aliarum serierum nucleoli certum quendam ordi-
nem servant, aut circa placentam radiantes, aut supra pla-
num placentare impositi. Ipsi quoque nucleoli in Coccio-
spermeis magis immediate a sterili parte evolvuntur3 in Ne-
matospermeis aliisque adparatus quidam proprius inchoante
fructificatione oritur, quo mediante nucleolus formatur. Gon-
gylospermearum nucleos, quos nucleolis Cocciospermearum
comparare liceret, fere potius quasi gemmas, prolepsi qua-
dam mutatas, considerarem.

