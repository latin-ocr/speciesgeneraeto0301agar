318 RiiODYMENIAoEAE. Glzrysmnema.

cellulosa laxior in juvenili fructu adesse videtur, quae filis
ramosis hic illic anastomosantibus constituta est. Ex filis
his centrales plures in nucleolos stipitatos convertuntur, in
quibus singulis geminidia numerosa conglobata evolvuntur.
In maturescente fructu nucleoli adproximati‚ quasi gelatina

ambiente simul cohibiti, favellam mentientes aliquando quasi

lobi diversi fasciculatim a fundo basali exeunt. Articuli filo-
rum praegnantium superiores in gemmidia mutantur, inferio-
res saepe prolongati stipites nucleolorum constituunt. Adpa-
ratus filorum ste1²iliun1‚ quibus nucleus in Fauchea et Gene-
ribus affinibus circumcirca cingitur„ in Chrysymenia analogus
adest, filis exterioribus 3 fundo basali ad pericarpium exten—
sis constitutus, mox vero in partes parum conspicuas saepis-
sime (lilaceratus3 in Rhodymenia fere hic omnino evanuit.
Nucleus Chrysymeniae, si quidem fasciculis pluribus quoque
constitutus, demum simplex considerandus, placentaribus filis
sterilibus nullis fasciculos separantibus, modo Rhodophyllidis.

Frons in plurimis forsan initio solida consideranda„ dis-
ruptione vero cellularum strati interioris sensim aut fere
tota fit tubulosa, aut forsan tantum lacunis interioribus plus
minus conspicuis instructa, aut ramentis vesiculosis prae-
dita. Hinc frondis structurae, eo respectu, non nimia vis tri-
buenda videtur, utpote aetatis stadio quodammodo pendeat
frons solida aut tubulosa3 animadvertendum tamen specierum
diversarum diversas esse hoc respectu tendentias. Ut in non-
nullis frons statim et fere omni stadio sit tubulosa, ita in
aliis fere solida permaneat. Ex his differentius proveniunt
habitus diversitates admodum conspicuae, quae vero magis
magisque sine dubio obliterantur„ quum species diversarum
regionum inagis innotescant. Genus enim non minus forma-
rum varietate, quam specierum numero insigne esse, jam ho-
die assumere licet.

His praecipue insistens habitus differentiis, subgenera in
Spec. Algar. condidi, quae hodie paulisper aliter circumscripta
et novis adjectis retinenda putavi. Praeter differentias habitus,
adunt quoque in fructibus modificationes, quibus insistere ma-
luissem si omnium noti fuissent fructus. Ita in nonnullis cysto-
cai-pia fere immersa sunt, in aliis magis eminent3 in plurimis
sphwrosporae magis sparsae3 in specie adhuc indescripta Novae

